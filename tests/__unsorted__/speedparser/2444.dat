<?xml version='1.0' encoding='UTF-8'?><rss version='2.0'><channel><title>plagij.at - бор во македонската интернет шума!!</title><link>http://www.plagij.at/</link><description>бор во македонската интернет шума</description><language>mk</language><docs>http://www.plagij.at/rss/rss.xml</docs><item><title>FILTER043: J Rokka – Majik Sound</title><description>  Конечно е време да ви претставиме едно од најнестрпливо очекуваните изданија на Филтер. А би било чудно кога не би било така, затоа што Majik Sound претставува редок спој на талентите на J Rokka, Frances Mary и Config во уникатна фузија на фанк, даб, хип-хоп и драменбејс. Оригиналот ве  ...</description><content>  Конечно е време да ви претставиме едно од најнестрпливо очекуваните изданија на Филтер. А би било чудно кога не би било така, затоа што Majik Sound претставува редок спој на талентите на J Rokka, Frances Mary и Config во уникатна фузија на фанк, даб, хип-хоп и драменбејс. Оригиналот ве води низ типична карневалска атмосфера и има огромен потенцијал за клупска употреба, но и за секојдневно пуштање дури и на најпребирливите радио станици. 


Од друга страна, ремиксот е нешто што би очекувале да го слушнете од Shy FX или Dillinja во времето кога беа на врвот на нивните кариери. Ollie Wilson, некогашен член на драменбејс групата Interface, а сега познат како соло автор под името Config, ја разглобил Majik Sound за потоа да ја состави на сосема нов начин и патем да создаде вистинско клупско ремек дело. Рацете горе, годинава летото трае многу подолго од обично.  

Majik Sound ќе се појави на 3 октомври на сите релевантни онлајн музички продавници и стриминг сервиси. 



J Rokka – Majik Sound  

1. Majik Sound feat. Frances Mary 
2. Majik Sound feat. Frances Mary (Config Remix) 
</content><link>http://www.plagij.at/index.php?sajt=more&amp;id=5505</link><category>вести</category><author>Ranti</author><pubDate>Mon, 03 Oct 2011 03:01:38 +0000</pubDate></item><item><title>Драмски театар - репертоар</title><description>  Во наредната недела од 03.10  до 09.10.2011 на репертоарот на Драмскиот  театар – Скопје ќе имате можност да ги проследите следниве претстави: 



ден и час:	04.10.2011 (вторник) | 20.00
претстава:	КРВТА НЕ Е ВОДА
играат:	Иван Петрушевски, Гораст Цветковски, Сашо Коцев, Игор Стојчевски, Билјана Беличанец -Алексиќ. 
автор:	Сашо Кокаланов
режија:	Сашо Миленковски

ден и час:	05.10.2011 (петок)  ...</description><content>  Во наредната недела од 03.10  до 09.10.2011 на репертоарот на Драмскиот  театар – Скопје ќе имате можност да ги проследите следниве претстави: 



ден и час:	04.10.2011 (вторник) | 20.00
претстава:	КРВТА НЕ Е ВОДА
играат:	Иван Петрушевски, Гораст Цветковски, Сашо Коцев, Игор Стојчевски, Билјана Беличанец -Алексиќ. 
автор:	Сашо Кокаланов
режија:	Сашо Миленковски

ден и час:	05.10.2011 (петок) | 20.00
претстава:	ГЕНОЦИД 21 
играат:	Јелена Жугиќ , Рубенс Муратовски, Роберт Вељановски. 
автор:	Љубиша Георгиевски
режија:	Владлен Александров
</content><link>http://www.plagij.at/index.php?sajt=more&amp;id=5504</link><category>вести</category><author>Ranti</author><pubDate>Mon, 03 Oct 2011 02:55:53 +0000</pubDate></item><item><title>Ацуко Номура во Мала станица</title><description> Во Мала станица, на 3 октомври 2011 година (понеделник), во 20 часот ќе се отвори изложба со наслов Сее, сањ, сеен на Ацуко Номура, ликовна уметница од Јапонија.  




Изложбата на Ацуко Номура е уште едно освежување на програмата за меѓународна соработка што ја реализира Националната галерија на Македонија. Оваа  ...</description><content> Во Мала станица, на 3 октомври 2011 година (понеделник), во 20 часот ќе се отвори изложба со наслов Сее, сањ, сеен на Ацуко Номура, ликовна уметница од Јапонија.  




Изложбата на Ацуко Номура е уште едно освежување на програмата за меѓународна соработка што ја реализира Националната галерија на Македонија. Оваа сликарка специјализирала техника масло на платно (Арт-универзитет Мусашино во Токио), но се изразува и во комбинирана техника (јаглен, масло, молив), најчесто на хартија, пред македонската публика ќе се претстави со 20-ина цртежи во кои на специфичен начин е предаден пејзажот, а и мотиви од природниот амбиент, виден низ индивидуалната призма на авторката Номура. Не може, а да не се спомене источниот продуховен амбиент на чувствување на натуралниот свет околу нас предаден во делата, кој како да е повеќеслоен, воздушест и како да дава повеќедимезионални претстави што треба да бидат протолкувани на сосема персонален начин од реципиентот. 
Селектираниот број на дела од нејзиниот циклус Сее, сањ, сеен се однесува на начинот на кој Ацуко Номура го акцептира светот, фокусирана на изнаоѓање убавина и онаму каде што човекот најмалку очекува, онаму каде што секојдневно ја гледа, но не може да ја види. 

Ацуко Номура дипломирала на Мусашино арт универзитетот, Џуниор колеџ за уметност и дизајн, Факултет за уметност, сликарски оддел. Магистрирала на истиот универзитет. 
</content><link>http://www.plagij.at/index.php?sajt=more&amp;id=5503</link><category>вести</category><author>Ranti</author><pubDate>Mon, 03 Oct 2011 02:54:51 +0000</pubDate></item><item><title>30. SKOPJE JAZZ FESTIVAL 2011 - програма</title><description>  Да не туку должиме и да напишеме на што се ќе се насладуваме на јубилејното 30-то издание на Скопје Џез Фестивалот. 




Како увертира ќе настапат:  

17 октомври, понеделник  
МОБ, почеток во 20:00 часот 
Setshtat / Vasil Hadzimanov Trio 
Влезница 250 ден.  

18 октомври, вторник 
МОБ, почеток  ...</description><content>  Да не туку должиме и да напишеме на што се ќе се насладуваме на јубилејното 30-то издание на Скопје Џез Фестивалот. 




Како увертира ќе настапат:  

17 октомври, понеделник  
МОБ, почеток во 20:00 часот 
Setshtat / Vasil Hadzimanov Trio 
Влезница 250 ден.  

18 октомври, вторник 
МОБ, почеток во 20:00 часот 
Mari Kvien Brunvoll  / Metal-O-Phone / Kaja Draksler Acropolis Quintet 
Влезница 250 ден.  


Во склоп на главната програма влегуваат:  

20 октомври, четврток 
Универзална сала, почеток во 20:00 часот 
Alessandro Penezzi &amp; Alexandre Ribeiro /  Wayne Shorter Quartet  
Влезница 900 ден. 
МКЦ, почеток во 24:00 часот 
Trio Corrente 
Влезница 250 ден.  

21 октомври, петок 
Универзална сала, почеток во 20:00 часот 
Miroslav Vitous Quintet / Charles Lloyd New Quartet 
Влезница 700 ден. 
МКЦ, почеток во 24:00 часот 
Fire! 
Влезница 250 ден. 


22 октомври, сабота 
МОБ, почеток во 20:00 часот 
Ilhan Ersahin’s Istanbul Sessions / Nils Petter Мolvaer 
Влезница 600 ден. 
МКЦ, почеток во 24:00 часот 
Zu 
Влезница 250 ден.  

23 октомври, недела 
МОБ, почеток во 20:00 часот 
Vijay Iyer Trio / The Trio: M.R. Abrams, R. Mitchell &amp; G. Lewis 
Влезница 600 ден. 
МКЦ, почеток во 24:00 часот 
The Ex 
Влезница 250 ден.  

24 октомври, понеделник 
Универзална сала, почеток во 20:00 часот 
Pat Metheny Trio 
Влезница 1800 ден. 



Блок карта, во која не влегува концертот на Pat Metheny Trio изнесува 2600 ден.
</content><link>http://www.plagij.at/index.php?sajt=more&amp;id=5502</link><category>вести</category><author>Ranti</author><pubDate>Mon, 03 Oct 2011 02:41:30 +0000</pubDate></item><item><title>Чкртки за месец септември</title><description>  … балада за Чудниот Септември ...

Септември обично е највозбудливиот месец од годината во поглед на настани од најразлична природа – куп свирки, Пиволенд, Бела ноќ, МОТ – но овој септември беше малку поинаков, некако чуден, туѓ. Можеби тоа има врска со бесконечното лето што се случува насекаде низ Европа,  ...</description><content>  … балада за Чудниот Септември ...

Септември обично е највозбудливиот месец од годината во поглед на настани од најразлична природа – куп свирки, Пиволенд, Бела ноќ, МОТ – но овој септември беше малку поинаков, некако чуден, туѓ. Можеби тоа има врска со бесконечното лето што се случува насекаде низ Европа, па сета онаа августовска лабавост се прелеа и преку нас, одлепувајќи не емотивно од нашето опкружување, едно големо „Nevermind” што и да се случува, добро или лошо. Можеби септември е чуден заради кошаркарската еуфорија што ја зафати Македонија во првите 20 дена од месецот, и која некако перверзно се испомеша со патриотската еуфорија чиј врв секако претставува метаморфозата на централниот дел од Скопје во еден вид музеј на отворено. Можеби, можеби...

Во секој случај, имаше бајаги настани последниве 30 дена, почнувајќи од Пиволендот кој се чини малку повеќе изгуби од шмекот со преселбата од Скопското кале, продолжувајќи со низа мали, но интересни свирки во Ла Кања (ХАХАХА, Radare, Neg-Fi) и веројатно достигнувајќи го врвот на „мех!“ расположение – Белата ноќ која со исклучок на неколку одредници меѓу кои и Платото на МКЦ за Дејвид Боуви трибјутот, беше пред се Бела бучава. Од други настани секако за обележување е и концертот на Tuxedomoon за кој се зборуваше на големо и широко уште од неговата августовска најава – беше надреално да се чуе овој бенд и на покомерцијалните радио станици од земјава! – а кој помина некако млако кај критиката, пред се ради отсуството на вистински „хитови“. На крајот од месецот имавме можност да ги видиме и My Disco кои оддржаа свирки во Скопје и Куманово, но и почетокот на 3-то издание на de:sonanz, фестивал кој постепено преминува во еден вид на институција.   

Во однос на музика, септември помина во глобално празнување на Nevermind од Nirvana кој наврши 20 години од неговото првично издание. Последниве две недели особено медиумите се распенавија во устите обидувајќи се да го покријат секој можен аспект од наследството на Nirvana па така сега и најпразната секунда од класичниот албум е разглобена до смрт, а наеднаш е и општо познато дека Курт Кобејн не бил баш задоволен со тапаните на Дејв Грол? Сите овие муабети за Nevermind се, сепак, корисни за две работи: 1. на виделина излегува колку е само умртвен рокенролот денес во споредба со раните 90-ти, како во однос на продажба на физички и дигитални парчиња така и во поширок културен контекст; 2. новото луксузно пакување на Nevermind, како и на она на Dark Side of the Moon на Pink Floyd кој деновиве беше реиздаден укажуваат на тоа дека ова е веројатно последен јуриш за цедето како формат наменет за широките маси. И по пат, чисто ради муабет, септември ја виде и премиерата на Pearl Jam 20, документарецот режиран од Камерон Кроу што го следи развојот на култниот гранџ бенд во последниве две декади и во кој најсилен момент, се чини, е танцот што во една сцена го делат Еди Ведер и Курт Кобејн.

Иронично, во текот на септември белосветската продукција извади низа на особено интересни албуми над кои беа потрошени тон дигитални зборови. За некои (Radare, Ladytron, Opeth, Tori Amos, Mastodon) стигнавме да дадеме и мислење додека за други (Wilco, Wolves in the Throne Room, St. Vincent) допрва ќе се изјасниме. Септември исто така помина и во духот на нешто постари албуми (Beirut, Stephen Malkmus and the Jicks, Austra, Dead Skeletons) кои на свој начин ја обележаа годината и кои на 31 декември речиси сигурно ќе се најдат на сите светски топ листи (вклучувајќи ја и таа на Плагиј.ат). Тука некаде мора да се спомнат и Flaming Lips чии студиски глупирања деновиве достигаат епски пропорции и тоа во форма на трака од 24 саати, која веројатно ќе служи за хипстерска иницијација („Не си прав хипстер додека не ги ислушаш сите 24 саати во едно седнување!“). Бонус: траката ќе излезе за Халоуин и ќе се дистрибуира во човечки черепи.     

За крај, да се спомене и она очиледното: овој септември Плагиј.ат наполни 6 години и ги доведе Hesus Attor по втор во Скопје. Хрватите се претставија со извонредно блесава свирка како што, впрочем, и им доликува, со што поставија навистина тежок предизвик за сите поголеми и помали бендови кои ќе бидеме во можност да ги видиме во наредните година дена. Прв бенд на ред што ќе можеме да ги видиме во организација на Плагиј.ат се Британците Khuda преку кои де факто најавуваме и генерално крш октомври, збогатен со низа на тотално луди содржини со кои, веруваме, ќе надоместиме од наша страна за овој вака чуден, одлепен септември.    

А, сега, шибаме до 11!   </content><link>http://www.plagij.at/index.php?sajt=more&amp;id=5501</link><category>колумна</category><author>serdarot</author><pubDate>Sun, 02 Oct 2011 22:36:23 +0000</pubDate></item><item><title>МОТ 2011</title><description>  Со 18 претстави во 8 дена, + 3 концерти и 2 промоции на книги, се претстави овогодинешното, 36то издание на Меѓународниот театарски фестивал МОТ 2011. 
Салите беа преполни, картите распродадени однапред. Изборот на претставите беше горе-долу солиден и изгледавме навистина пар одлични. Претставите се координираа една со друга и  ...</description><content>  Со 18 претстави во 8 дена, + 3 концерти и 2 промоции на книги, се претстави овогодинешното, 36то издание на Меѓународниот театарски фестивал МОТ 2011. 
Салите беа преполни, картите распродадени однапред. Изборот на претставите беше горе-долу солиден и изгледавме навистина пар одлични. Претставите се координираа една со друга и се стигаше да се изгледаат сите предвидени во текот на денот. Ќе си речете, а што би посакал  некој повеќе? Но... 
Младиот Отворен Театар оваа година ги затвори вратите за голем дел од својата публика, особено младите. Се престори во Стар Затворен театар. Со цена на влезница од 200 до 500 денари и со претстави кои би требало да се најдат на класичната театарска сцена фестивалот ја изгуби атмосферата која беше есенцијалниот негов дел. Но за тоа не се криви само организаторите, туку и публиката. Додека влезниците беа по 50-100 денари салите беа празни. Сега за 300 сите се тепаат да влезат. До кога квалитетот ќе го мериме со цената? 
Фестивалот го отворија  „Звукот на коските што се кршат“ Театра, МК и  „Турбо парадисо“ Theater Kosztolanyi Dezso, SRB, но нашиот фокус беше на она што се случуваше по претставите. Концертот на Tuxedomoon. 

После неколку неуспешни обиди, при што еднаш беа во тука во 2011 за конфликтот да го спречи нивниот концерт, Скопје конечно ги дочека   Tuxedomoon . Во среда на 21 септември, тие ја добија честа да го отворат 36-тото издание на Младинскиот отворен театар.  Иако  беше предвидено нивниот настап  да се одржи на отворено пред платото на МКЦ, заради големото невреме кое го зафати Скопје, концертот се одржа во киното Милениум.   Иако ретко се користи за вакви намени, киното се покажа како добар простор за помали концерти, не само заради големиот интерес кој постоеше за овој концерт, туку заради тоа што ги има сите услови да прерасне во еден повеќедимензионален културен простор на кој може да сметаме. 
 Концертот го отвори режисерот Срѓан Јаникиевиќ кој ја пренесе возбудата и исчекување на неговата генерација  да ги слушнат и видат Tuxedomoon, бендот со кој растел. 
Тие вечерта ни се претставија со еден пресек на нивната долгогодишна кариера, при што не почестија   со песни од сите фази на задоволство на публиката. Вечерта можевме да видиме зошто тие се еден од најзначајните групи од крајот на 20 век, која изврши огормно влијание на голем број групи, музичари и уметници. Иако сеуште верни на андерграунд звукот на 80-тите, нивната слоевита музика проследена со многу елементи на перформанс и театар, со изразита сценичност и визуелност ни приреди несекојдневно искуство и испиша уште една страница во културната историја на нашиот град. 
 Фотографии “Tuxedomoon” – Татјана Ранташа 
Вториот ден, 22.09, на малата сцена во МОБ се одигра  „Чекална“ на Farm in the Cave. Беше преполно и не беше дозволено да се фотографира. Иако претставата беше една од најизвиканите на фестивалов (читај 500 ден) сепак се одлучивме да не ја гледаме. 
Во МКЦ Theater Kosztolanyi Dezso, SRB молчејќи ја одиграа  „Брехт – Хардкор машина“. Танц, музика и игра со светлина. Претставата беше наградена со специјално признание за современа сценска естетика на МОТ 2011. 
 Фотографии „Брехт – Хардкор машина“ – Татјана Ранташа 
Третиот ден беше на словенците – Младинско гледалишче.  „Злосторство и казна“ и  „Последниот танц на Нижински“.  Младинскогледалишче секогаш ми било фаворит на МОТ. Не се случило да погрешат со изборот на делото или да бидат здодевни. Начинот на кој беше претставено душевното страдање на Раскољников, целата атмосфера, изведбата, сценографија, костимите беа беспрекорни. Словенците подобро ги разбираат русите од нас. „Нижински“ пак е одлична минималистичка монодрама, како по правило, како од „она време на МОТ“.  Одлична изведба на Примож Безјак. 
 Фотографии „Злосторство и казна“ – Татјана Ранташа 
 Фотографии „Последниот танц на Нижински“ – Татјана Ранташа 
 Фотографии „Последниот танц на Нижински“ – Сашо Н. Алушевски 

„Медеја„  на Theatre studio Eski Masjid од Узбекистан беше нешто сосема поинакво од она што сме навикнати. Театар каде и машките и женските улоги ги играат мажи, а  костимите и недостатокот од истите е навистина смел. Целата претстава беше проследена со моќно центално-азиско пеење. 
 Фотографии „Медеја“ – Татјана Ранташа 
 Фотографии „Медеја“ – Сашо Н. Алушевски 
„Брод за кукли“ на Wonderland театар ја доби наградата за најдобра претстава од македонската независна продукција во режија на Нела Витошевиќ. Одлуката ја донесе тричлено жири, во состав Љубиша Никодиновски-Биш, Александра Бошковска и Ѕвезда Ангеловска. Наградениот домашен театар доби 200 илјади денари за реализација на иден проект, кој премиерно ќе биде претставен на следното фестивалско издание на МОТ. Претставата беше една од подобрите, интересна и забавна, но просторот каде се играше – Хавана беше очајно одбран. Нити се гледаше нешто, нити се седеше удобно и што е најстрашно, нити се дишеше. Не дај боже да ти се примоча. Ќе си трпиш, оти сцената беше наместена на влезната врата. 

 Фотографии „Брод за кукли“ – Татјана Ранташа 
А најголемото фијаско се случи на вратата. Каде скоро целоживотниот  директор на МОТ Љубиша Никодиновки – Биш, кој воедно беше член на жирито, го прашаа на врата кој е побогу тој туку така да си влегува на претстава! 
La colonie volvox. Уф. Гиш со свитата во чипки и тантели и Теодосиј Спасов како гостин. Преработки на народни песни, воглавно Бугарски и по нешто од Клержо. Пееше и Теодосиј. Сите ракоплескаа. Јас пиев пиво. 
  Фотографии „La colonie volvox“ – Татјана Ранташа 
Енд оф парт  уан.
</content><link>http://www.plagij.at/index.php?sajt=more&amp;id=5500</link><category>тeатар</category><author>Ranti</author><pubDate>Sat, 01 Oct 2011 21:20:55 +0000</pubDate></item><item><title>Ептен музички вести: Feist, Flaming Lips, 4AD Sessions, MGMT feat. Bradford Cox</title><description>Како што стивнуваат славењето на 20-годишницата од Nevermind на Nirvana и сите придружни дебати – дали требаше да се задржи миксот на Буч Виг? дали се тоа Kiss во позадината на задниот кавер? – обрнуваме внимание на нова музика, а неа ја има на тони и за наша среќа, добар дел  ...</description><content>Како што стивнуваат славењето на 20-годишницата од Nevermind на Nirvana и сите придружни дебати – дали требаше да се задржи миксот на Буч Виг? дали се тоа Kiss во позадината на задниот кавер? – обрнуваме внимание на нова музика, а неа ја има на тони и за наша среќа, добар дел од неа е со силна експериментална жичка.   
За почеток, во продолжение на низата возбудливи изданија со силни женски вокали што ги проследивме во септември како на пример Лора Марлинг, St. Vincent и Zola Jesus, набрзо треба да го очекуваме и новиот албум на Канаѓанката Feist, насловен Metals. Истиот можете да го слушнете онлајн така што на виџетот подолу ќе ја впишете вашата мејл адреса и потоа ќе добиете линк до стримингот.  


  
    
    
    
    
    
  

  
Тука е и чудовиштето на Flaming Lips, траката што трае 6 часа а која е наменета за добротворни цели, и која набрзо ќе стане трака од 24 часа! Не само што ова чудо има да биде жив ужас за даунлоуд ако сакате да го слушнете (а верувам дека сакате) туку има и сериозно да го зезне вашиот last.fm профил. Што ќе си помислите за човек што ја преслушал сто пати, м? Во секој случај, покрај тоа што дел од траката во траење од 2 часа можете да го слушнете подолу, сега ја добиваме и веста дека финалниот производ ќе биде спакуван во човечки череп. Е, сега, Вејн Којн или е малку луд или има длабоко црна смисла за хумор, ама во секој случај, досаден сигурно не е.  
The Flaming Lips - Found a Star on the Ground [Part One of Three] by Slow•Nerve•Action 3
   
Кога сме кај бесплатни даунлоуди, сигурно интересна ќе ви биде и компилацијата од живи настапи на култната етикета 4AD која оди под називот 4AD Sessions и на која се појавува фина мала листа на извонредни музичари. Траклистата на ова чудо оди нешто вака:  
A1. Ariel Pink’s Haunted Graffiti - ‘Menopause Man’ 
A2. Blonde Redhead - ‘Here Sometimes’ 
A3. Twin Shadow - ‘Forget’ 
A4. Gang Gang Dance - ‘Chinese High’ 
A5. Deerhunter - ‘Never Stops’ 
B1. tUnE-yArDs - ‘Powa’ 
B2. Efterklang - ‘I Was Playing Drums’ 
B3. Broken Records - ‘Home’ 
B4. Stornoway - ‘Here Comes The Blackout’ 
B5. Iron &amp; Wine - ‘Big Burned Hand’ 
 
За крај, до следните вести од САД и покраината ѕирнете го и ова видејце од настапот на MGMT на шоуто на Џими Фалон. Овој настап е особено интересен, прво затоа што MGMT поприлично добро ја отсвируваат &quot;Lucifer Sam&quot; од Pink Floyd, а потоа и затоа што на сцената облечен како Џои Рамон ќе го видите и Бредфорд Кокс, попознат како Atlas Sound или „оној високиот мршавко“ од Deerhunter.  
</content><link>http://www.plagij.at/index.php?sajt=more&amp;id=5499</link><category>вести</category><author>serdarot</author><pubDate>Fri, 30 Sep 2011 22:26:15 +0000</pubDate></item><item><title>The Jumpin Quails од Италија оваа недела ќе свират во La Kaña</title><description> Оваа недела (2.10.) со почеток од 22:00 часот во Ла Кања ќе настапат The Jumpin' Quails од Италија. Влезница за настанот изнесува неверојатни 100 денари. 

The Jumpin' Quails се четворка оформена во 2005 година во Торино. Наоѓаат оригинален рецепт да го спојат аналогниот звук на 80ти, Lo-Fi звукот на 90ти  ...</description><content> Оваа недела (2.10.) со почеток од 22:00 часот во Ла Кања ќе настапат The Jumpin' Quails од Италија. Влезница за настанот изнесува неверојатни 100 денари. 

The Jumpin' Quails се четворка оформена во 2005 година во Торино. Наоѓаат оригинален рецепт да го спојат аналогниот звук на 80ти, Lo-Fi звукот на 90ти и новиот бран на пост панк од последнава деценија со најдобрите елементи од психоделичниот поп од 60тите. Успеваат да дадат нов шмек на психоделијата на Velvet Underground и Electric Prunes со додавање на кратки ала The Jam рифови и Lo-Fi/Twee pop на Beat Happening. Во 2009та го издаваат нивниот прв албум &quot;What's your jump like?&quot; за Green cookie records, оваа година го издаваат и нивниот втор албум &quot;Tea shops in the bishops&quot; за Sounday.</content><link>http://www.plagij.at/index.php?sajt=more&amp;id=5498</link><category>вести</category><author>Gwendolyne</author><pubDate>Fri, 30 Sep 2011 20:30:23 +0000</pubDate></item><item><title>Tennis - Cape Dory [Fat Possum Records, 2011]</title><description>    Некои албуми избираме да ги слушаме бидејќи во текот на годините сме развиле доверба кон нивните автори. Некои затоа што насловот или името на бендот ни се виделе интересни. Некои ни ги препорачале луѓе на кои им веруваме, некои заради таа песната во тој еден филм...Од друга  ...</description><content>    Некои албуми избираме да ги слушаме бидејќи во текот на годините сме развиле доверба кон нивните автори. Некои затоа што насловот или името на бендот ни се виделе интересни. Некои ни ги препорачале луѓе на кои им веруваме, некои заради таа песната во тој еден филм...Од друга страна, некој албум ќе се погоди да има толку очајна корица што од старт пропаѓаат сите аргументи во полза на тоа да биде земен и преслушан.

Токму поради корицата која изгледа како дел од оние листи на најлоши корици некогаш направени, речиси половина година го одбегнував албумов. Конечно летово, со некаква игра на судбината, музиката која се криела зад очајната насловна слика конечно допре до моите уши. 

Она што одамна го привлече вниманието на критичарите беше приказаната поврзана со настанувањето на Cape Dory. Tennis се всушност еден млад брачен пар кој по неколкугодишно штедење на пари се решил истите да ги вложи во брод со кој ќе прокрстари низ целиот источен американски брег. Додека траела авантурата музиката не била премногу присутна во секојдневието на парот. Но кога конечно се симнале на копното и откако тлото под нивните нозе престанало да се бранува, решиле да го преточат океанското искуство во песна.

И така се роди Cape Dory, во јануари оваа година, на изненадување на многу луѓе. Демек, како тоа песни за плажи и океани ќе се вклопат во јануарскиот снег и студ. Меѓутоа албумот е многу повеќе од приказна за сонце, вода и плажа. Take me somewhere е совршено отворање на оваа патувачка приказна. Почнува срамежливо за кон средината да расцути во певлив, енергичен рефрен кој жестоко потсетува на музика од шеесетите години. Во наредните девет песни се редат сликите на местата кои парот ги посетил и згодите и  незгодите кои ги доживеал, но околу сето тоа има еден дебел слој на длабоко лични чувства. Не доминира мирисот на крема за сончање и вкусот на овошни коктели туку некаква блага мелахнолоја. Од музички аспект слушателите и критичарите го сместуваат албумот во жанрот на сурф рокот или пак го споредуваат со поп музиката од 60-тите, но мене некако се ми се чини дека музиката на Tennis, иако е со очигледни вилијанија од гореспоменатите сепак претставува мал микрокосмос. Нивната музика е едноставно едно уникатно лично искуство прераскажано низ песна.

 Певливите рефрени, хармоничните мелодии и сите оние шуби-ду-ва-ва моменти во песните го прават албумот допадлив и лесно примечив, но токму тие се и причината за брзото заситување на слушателот. Речиси половина лето пешачејќи ја релацијата дома-Воин на коњ имав прилика да го слушнам албумов безброј пати. И секогаш, без ислучок почетокот ми даваше ентузијазам и елан, посакував да прснам во песна која ќе ги зарази сите затечени луѓе на улицата кои ќе остават сè што прават во моментот и ќе ми се приклучат во трансот. Но веќе кон средината на албумот почнувам да се прашувам да не ми се заглавил плеерот и да не ми се врти постојано истата песна, трпението ми се губи и посакувам албумот што поскоро да заврши. А зборуваме за вкупно 10 песни. Сè на сè, Cape Dory содржи неколку фини хитчиња, но поради преголемото повторување на истите &quot;финти&quot; во секоја песна наместо одличен, успева да биде само просечен, симпатичен албум.  
Оцена: 7/10
Артист: Tennis
Албум:Cape Dory
Издавач:Fat Possum Records

Датум на издавање: 19 јануари 2011
Tracklist
01 Take Me Somewhere
02 Long Boast Pass
03 Cape Dory
04 Marathon
05 Bimini Bay
06 South Carolina
07 Pigeon
08 Seafarer
09 Baltimore
10 Water Birds

  </content><link>http://www.plagij.at/index.php?sajt=more&amp;id=5497</link><category>албум</category><author>Gwendolyne</author><pubDate>Fri, 30 Sep 2011 20:04:21 +0000</pubDate></item><item><title>My Disco во МКЦ, 29.09.2011</title><description>   Навистина тажно, но Скопје уште еднаш го апдејтираше својот фолдер “Јебено добри бендови кои ги пропуштивме”. Веќе подолго време, во земјавава пристигнуваат фантастични млади бендови од целиот свет - иновативни и полни со енергија. Скопје, главниот град на оваа држава е прилично “благодарно” што турнејата на тие бендови  ...</description><content>   Навистина тажно, но Скопје уште еднаш го апдејтираше својот фолдер “Јебено добри бендови кои ги пропуштивме”. Веќе подолго време, во земјавава пристигнуваат фантастични млади бендови од целиот свет - иновативни и полни со енергија. Скопје, главниот град на оваа држава е прилично “благодарно” што турнејата на тие бендови минува и низ некој од нашите клубови (кои веќе се бројат на прсти). Стандардно, градот кој според Википедија има 668.518 жители ги дочекува со 30-40 луѓе пред бината. 
Океј, станува збор за музика која е “потешка” за слушање, музика која не се врти на комерцијалните радио станици и за која не се пишува во дневниот печат, но тоа не е никакво оправдание за апсолутно малата посетеност - тоа веќе не е ниту пораз, тоа е тотален дебакл. Не би навлегувал во поопширна анализа, но апатијата е често пропишана дијагноза за мнозинството млади луѓе. Толку.
Вчерашната вечер започна на платото пред МКЦ. Со детално разглабање на терминот хипстер. Не знам дали тој муабет тргна од фактот дека My Disco, бендот за кој бевме дојдени, котирал прилично високо на хипстерските листи. Да бидам искрен, на крајот ништо не сконтав.  
Накај 10 и нешто тргнавме. Еден позади друг. Грга тргна прв ко Велештрумф, а малото одбрано друштво (се договоривме дека ќе го користиме овој термин во иднина) по него. Се упативме кон новиот концертен простор во МКЦ или попрецизно кажано, тазе адаптираниот простор кој всушност е дел од МКЦ од постоењето на објектот. Станува збор за подиумот кој се наоѓа позади платното во киното Фросина, или по ново, она што од сега ќе го викаме Мала сцена. 
Фино место. Мрачно, со пар рефлектори вперени кон просторот наменет за бендот. Без класична бина. Звучници и миксета. И толку. Пиво си носиш од бифето. Што друго е потребно за еден незаборавен концертен провод?   
Неколку минути откако сите влеговме, се појавија и тие. My Disco. Искрено речено, воопшто не бев запознаен со творештвото на овој бенд. Преслушав неколку нивни песни на Youtube и тоа беше единствениот наш контакт. Супер, концерт без никакви очекувања. Обично тие завршуваат успешно.
Мислам дека промумлаа едно “добра вечер” и како ширум да ја отворија вратата од кафезот во кој чуваат затворено едно огромно звучно чудовиште. Со неверојатна жестина го исполнија целиот простор. Беа мнооогууу бучни. Веројатно еден од најбучните бендови кои свиреле во градов. За среќа, благодарејќи на организаторот со импровизирани ear plugs успеавме да ја спасиме ситуацијата, т.е. ушите.Звукот на My Disco се базираше на едноставни и сирови акорди кои перфектно легнуваа на неверојатно заразната груви подлога креирана од моќни тапани и убиствен бас. Со минималистичка структура во целост изградена врз наизглед бесконечно повторување ни понудија апсолутно интензивно доживување. 
Песните беа долги, но не и досадни. Кога ти се чини дека песната го достигнала својот максимум, таа продолжува да се надградува и да расте, на моменти симпатично навлегувајќи во психоделична територија. Не знам како звучи сето тоа на студиска снимка, но нивната музика во живо звучи масивно. 
Бубњарот со прецизниот ритам кој постојано го наметнуваше, без сомнеж е срцето на овој бенд. Гитаристот со своите акробации и повремени хедбенгови успешно ја анимираше малубројната публика, а басистот ја имаше улогата на мудриот момак кој од страна ја надгледува ситуацијата и ги држи сите конци во раце. Патем, од време на време уфрлаше и по некој стих кој си го пронаоѓаше вистинското место во целиот креативен хаос.  По интензивни 40 минути го напуштивме МКЦ со зуење во ушите и насмевка на лицето. Што би се рекло, опасно добар концерт.
И за крај, ќе завршам со цитат на Грга за целата скопска ситуација, директно инициран од вчерашниот концерт. Ќе дојдат еден ден подобри од нас. 
Можеби.   </content><link>http://www.plagij.at/index.php?sajt=more&amp;id=5496</link><category>концерт</category><author>Barrufet</author><pubDate>Fri, 30 Sep 2011 18:35:30 +0000</pubDate></item><item><title>„Побрзај и почекај“ - Владимир Мартиновски</title><description> „Побрзај и почекај“ - Владимир Мартиновски
Во просториите на Сули ан, во Стара Чаршија денеска од 20 до 21 часот ќе биде промовирана книгата „Побрзај и почекај“ на Владимир Мартиновски. Станува збор за 44 љубовни песни во проза, а изданието е двојазично, на македонски и на англиски јазик. Препевот е на  ...</description><content> „Побрзај и почекај“ - Владимир Мартиновски
Во просториите на Сули ан, во Стара Чаршија денеска од 20 до 21 часот ќе биде промовирана книгата „Побрзај и почекај“ на Владимир Мартиновски. Станува збор за 44 љубовни песни во проза, а изданието е двојазично, на македонски и на англиски јазик. Препевот е на Калина Јанева, а издавач е „Кликер Книги“. 


На почетокот на промоцијата публиката ќе има можност да проследи беседа од Владимир Јанковски, а музичко- поетски перформанс ќе има групата „Старовски“ во состав Верица Недеска Трајкова, Верица Андреевска Спасовиќ, Јордан Костов, Дејан Спасовиќ, Васко Дуковски и Круме Стефановски. 

Мартиновски е автор на книгите „Морска месечина“, „Скриени песни“, „И вода и земја и оган и воздух“, „Споредбени триптиси“, „Ехо од бранови“ и многу други, а добитник е на прва награда на Конкурсот за краток расказ на „Нова Македонија“ за 2009 година за расказот „Бубамара на зрно од калинка“ како и на наградата „Браќа Миладиновци“ во 2010 година за збирката „Квартети“ .
</content><link>http://www.plagij.at/index.php?sajt=more&amp;id=5495</link><category>вести</category><author>Ranti</author><pubDate>Fri, 30 Sep 2011 17:40:22 +0000</pubDate></item><item><title>Отварање на сезоната на Македонската филхармонија и Македонската опера и балет Филхармонија </title><description> Македонската филхармонија и Македонската опера и балет своите нови сезони ќе ги започнат вечерва во 20 часот, со заедничката изведба на втората симфонија на Густав Малер  „Воскресение“. 
Вечерашниот настап е организиран со цел двете најголеми музички институции во земјава да се вклучат во одбележувањето на еден век од смртта  ...</description><content> Македонската филхармонија и Македонската опера и балет своите нови сезони ќе ги започнат вечерва во 20 часот, со заедничката изведба на втората симфонија на Густав Малер  „Воскресение“. 
Вечерашниот настап е организиран со цел двете најголеми музички институции во земјава да се вклучат во одбележувањето на еден век од смртта на славниот австриски композитор. 


Концертот со пет става и во траење од седумдесетина минути, ќе го изведат хорот и оркестарот на МОБ, оркестарот на Филхармонијата, Благица Поп Томова (сопран) и Александра Петерзамер од Германија (мецосопран) под диригентската палка на Емил Табаков од Бугарија, врвен познавач и толкувач на партитурите на Малер. 
Симфонијата „Воскресение“ е меѓу најграндиозните дела не само на Густав Малер, туку и воопшто во музичката литература.  Длабоката филозофска и религиозна порака на Малер за вечноста на животот е проткаена во неговата мајсторска оркестрација, мелодичност и специфично користење на вокалните солисти и хорот во последниот од петте става на симфонијата. Тоа, како што информираат организаторите, постигнува ефект на мистичност и возвишена убавина.
</content><link>http://www.plagij.at/index.php?sajt=more&amp;id=5494</link><category>вести</category><author>Ranti</author><pubDate>Fri, 30 Sep 2011 17:39:02 +0000</pubDate></item><item><title>Браќа Манаки: Бруно Делбонел добитник на Златна камера 300</title><description> Годинешниот добитник на Специјалната награда Златна камера 300 за особен придонес во светската филмска уметност на Интернационалниот фестивал на филмска камера „Браќа Манаки“е Бруно ДЕЛБОНЕЛ AFC/ASC (Bruno DELBONNEL, Association française des directeurs de la photographie cinématographique/American Society of Cinematographers) кој доаѓа во Македонија директно од снимањето на најновиот филм на  ...</description><content> Годинешниот добитник на Специјалната награда Златна камера 300 за особен придонес во светската филмска уметност на Интернационалниот фестивал на филмска камера „Браќа Манаки“е Бруно ДЕЛБОНЕЛ AFC/ASC (Bruno DELBONNEL, Association française des directeurs de la photographie cinématographique/American Society of Cinematographers) кој доаѓа во Македонија директно од снимањето на најновиот филм на Тим БАРТОН, Мрачни сенки, со Џони ДЕП и Мишел ФАЈФЕР во главните улоги. 


Делбонел светската популарност ја стекна како кинематографер на двата филма на режисерот Жан-Пјер ЖЕНЕ, Волшебната судбина на Амелија Пулен и Најдолгата венчавка, за кои има добиено и номинации за Оскар, како и номинации за наградите БАФТА, АСЦ, Сезар, ЕФА-Европска филмска академија (последните две ги има добиено).
Во 2010 уште еднаш бил номиниран за Оскар за филмот Хари Потер и полукрвниот принц.
Роден е во Нанси, Франција. Студирал филозофија на Сорбона, Париз. Дипломирал во 1978 на ESEC, многу ценетата Висока школа за кинематографија. Освен во Франција, дел од својата филмска кариера, ја гради и во САД.
Делбонел е кинематографер и на филмот Фауст на Русинот СОКУРОВ, што пред само една недела на Венецискиот филмски фестивал го освои „Златниот лав“.




Фестивалот на филмска камера „Браќа Манаки“, годинава под паролата Продолжи да гледаш, ќе се одржи од 15 до 21 октомври во Битола. 
Програмата можете да ја најдете на сајтот на  „Браќа Манаки“. 

</content><link>http://www.plagij.at/index.php?sajt=more&amp;id=5493</link><category>вести</category><author>Ranti</author><pubDate>Thu, 29 Sep 2011 17:17:35 +0000</pubDate></item><item><title>Средба со писателката Петра Хулова</title><description> Вeчерва со почеток во 21 часот во кафе-книжарницата Магор ќе се одржи книжевна средба со чешката писателка Петра Хулова. На средбата авторката ќе чита извадоци од своето творештво, а по читањето посетителите ќе имаат можност да разговараат со неа. Преводот на текстовите од чешки на македонски јазик е на Диме  ...</description><content> Вeчерва со почеток во 21 часот во кафе-книжарницата Магор ќе се одржи книжевна средба со чешката писателка Петра Хулова. На средбата авторката ќе чита извадоци од своето творештво, а по читањето посетителите ќе имаат можност да разговараат со неа. Преводот на текстовите од чешки на македонски јазик е на Диме Митрески. 



Книжевната средба е дел од проектот „Околу Европа“, каде 4 автори од различни земји ќе остварат три работни претстои во секоја од земјите. За време на овие претстои авторите ќе напишат по еден литературен текст, кој ќе биде преведен на јазиците на земјите партнери (Германија, Бугарија, Чека и Македонија). Секој од текстовите се однесува на градот во кој авторот престојува. Врз основа на овие текстови ќе биде објавена книга, а четири режисери ќе направат аудио книга. 



Петра Хулова е родена 1979 година во Прага. Завршила културолошки студии на Карловиот универзитет во Прага. Се смета за една од најталентираните и најпознатите млади чешки писателки. Станува популарна уште во 2002 година, со објавување на првиот роман „Во сеќавање на мојата баба“. Оваа книга веднаш станува една од најчитаните книги на деценијата. Романот ја раскажува приказната за едно семејство од Монголија, видена преку перспективата на 5 жени раскажувачки, иако всушност повеќе се базира врз Чесите и чешкиот начин на живот отколку врз нејзиното искуство во Монголија. Романот ја добива наградата Откритие на година, а чешкиот дневен весник Lidové noviny го прогласува за Роман на година. 
Подоцна Хулова објавува уште 5 романи, а нејзин последен роман е „Чувари на општественото благо“, кој излезе во 2010 година. 
</content><link>http://www.plagij.at/index.php?sajt=more&amp;id=5492</link><category>вести</category><author>Ranti</author><pubDate>Thu, 29 Sep 2011 17:04:33 +0000</pubDate></item><item><title>Проекција на документарен филм „12 – 15%“</title><description>  Во институтот за општествени и хуманистички истражувања „Евро-Балкан“ на 30. Септември, 2011 во 19 часот на Бул.Партизански одреди“ бр.63 ќе биде прикажан документарниот филм „12 – 15%“ на Виолета Анѓеловиќ и Лидија Васиљевиќ од Женски информативен-документарен центар од Белград. 


Филмот го обработува присуството на претставување на жените и другите  ...</description><content>  Во институтот за општествени и хуманистички истражувања „Евро-Балкан“ на 30. Септември, 2011 во 19 часот на Бул.Партизански одреди“ бр.63 ќе биде прикажан документарниот филм „12 – 15%“ на Виолета Анѓеловиќ и Лидија Васиљевиќ од Женски информативен-документарен центар од Белград. 


Филмот го обработува присуството на претставување на жените и другите маргинални групи во и преку медиумите. Се базира на резултатите и истражувањето на Женскиот ИНДОК Центар и на интервјуата со луќе кои на различен начин се поврзани со медиумите и на нивните искуства. 
По проекцијата на филмот следи дискусија со авторките.
</content><link>http://www.plagij.at/index.php?sajt=more&amp;id=5491</link><category>вести</category><author>Ranti</author><pubDate>Thu, 29 Sep 2011 16:28:25 +0000</pubDate></item><item><title>de:sonanz - програма</title><description> Програмата на третото издание на de:sonanz - фестивалот за електронска музика и медиумска уметност кој ќе се одржи на неколку локации во Скопје од 30.09 до 8.10 вели вака: 


30.09 петок - клуб Хавана, почеток 23:30
Влез: 200 ден

Isolée [DE] - LIVE
Roman Flügel [DE] - DJ SET
Andreas Hz [MK] - LIVE
VISUALS:  ...</description><content> Програмата на третото издание на de:sonanz - фестивалот за електронска музика и медиумска уметност кој ќе се одржи на неколку локации во Скопје од 30.09 до 8.10 вели вака: 


30.09 петок - клуб Хавана, почеток 23:30
Влез: 200 ден

Isolée [DE] - LIVE
Roman Flügel [DE] - DJ SET
Andreas Hz [MK] - LIVE
VISUALS: XX+XY VISUALS [MK/IT] 

01.10 сабота - клуб Хавана, почеток 23:30
Влез: 200 ден

Mouse on Mars [DE] - LIVE
Мирко Попов [MK] - DJ SET
Gabor Lazar [HU] - LIVE
VISUALS: XX+XY VISUALS [MK/IT] 
 

02.10 недела - МНТ театар Центар, почеток 20:00
Влез: 100 ден

Schneider TM + Lillevan [DE] - LIVE
Kim Myhr [NO] - LIVE
Sample &amp; Hold - презентација

29.09. - 02.10.2011
Регионална аудио-работилница &quot;Sample&amp;Hold&quot; со Дирк Дреселхаус aka Schneider TM*

02.10.2011 • МНТ - Театар Центар, 18:00

Visual Music Perspectives - предавање/разговор со Lillevan  
Задолжително пријавување за предавањето најдоцна до 29 септември на: desonanzfestival@gmail.com

08.10.2011 • ОУ Ј. Х. Песталоци, 18:00
Влез: слободен 

Skopje Philharmechanic Youth Orchestra - презентација на аудио работилницата за деца со Staalplaat Soundsystem 
</content><link>http://www.plagij.at/index.php?sajt=more&amp;id=5490</link><category>вести</category><author>Ranti</author><pubDate>Thu, 29 Sep 2011 10:42:39 +0000</pubDate></item><item><title>Skopje Design Week 2011</title><description>  Skopje Design Week 2011 ќе се случува во Куршумли Ан од вечерва до недела. Ќе има работилници, предавања, презентација на дизајнирани предмети и концерти. 
Настаните ќе се одвиваат секој ден со почеток од 17:00 до 01:00




Среда, 28. септември 

21:00 ч 
Тони Китановски Трио
Како солист, лидер на бенд, композитор,Тони Китановски  ...</description><content>  Skopje Design Week 2011 ќе се случува во Куршумли Ан од вечерва до недела. Ќе има работилници, предавања, презентација на дизајнирани предмети и концерти. 
Настаните ќе се одвиваат секој ден со почеток од 17:00 до 01:00




Среда, 28. септември 

21:00 ч 
Тони Китановски Трио
Како солист, лидер на бенд, композитор,Тони Китановски со неговото трио создаваат возбудлива висококласна комбинација од безвременска космополитска музика. Несомнено се едни од најдобрите претставници на македонската музика. 

23:00 ч 
DJ Бабура
Израснува со сето она што е актуелно од 70те
и 80те која има големо влијание во неговиот 
музички избор. Со себе носи големо искуство
и денес е препознатлив по изборот на музика која ги загрева подиумите на сите клубови. 


Четврток, 29. септември 

19:00 ч
Оркестар Б.Б. – кабаре 
Политичко кабаре создадено од песни полни со очај и болка, гнев и лутина, низ кои сепак провејува доза на хумор, но на крајот со горчлив вкус. 

21:00 ч
Симон Киселички Трио 
Тој е еден од највлијателните личности во македонскaта музика, особено кога зборуваме за џез и целосна музичка експресија. Досега има учествувано на голем број фестивали во земјава како Скопскиот џез-фестивал, но и на фестивали и концерти во странство - Хрватска, Босна, Унгарија, Албанија. 

23:00 ч
Самоил Радински 
Кога велиме почеток на електронската хаус/техно сцена кај нас, на памет ни доаѓа и диџејот и продуцент кој опстојува на истата од тој момент. Самоил Радински е навистина еден од носителите на овој епитет, опстојувајање, а со години и музичко хранење на слушателите на овој звук кај нас.- вистински воин на ундерграунд софистицираната музика. 

Петок, 30. септември

21:00 ч
Летечки Пекинезери 
Пекинeзерите претпочитаат нивната музика да зборува за себе. Таа не звучи како збркан восочен музеј, туку по создавањето ќе проследите искрена и дрска интерпретација во која може да се намириса палвоста на бендот. 

23:00 ч
Зоки Baby 
Зоран Ристевски - Зоки Бејбе е диџеј, радиоводител и еден од пионерите на клубската сцена кај нас. Градски лик кој има огромно портфолио на резидент вечери и клубски насапи, што го прави неизбежен дел од метрополата и културата на живеење во неа. 

Сабота, 1. Октомври 

18:00 ч
Garage Revival – фестивал АЛФА ТВ 
(натрпреварувачки) 
Победникот кој ќе биде одбран од тричленото жири ќе настапи на фестивалот МИКСЕР во Белград во 2012. 

23:00 ч
Ѓорѓи Шаревски Квартет
Кога вистанска група квалитетни музичари ќе се соберат во вистинскиот момент и ќе ја отсвират вистинската музика, добивате музика која излегува од секојдневниот џез ритам: пробувајќи нови хармонии, мешајќи различни културни елементи со грув ( groove) кој постојано продолжува. 
Недела , 2. Октомври

18:00 ч
City Radio и Club FM - перформанс 
Во живо со ДЈ - ите на City Radio и Club FM

21:00 ч
Проект Вирус 
Проектот Вирус е плод на членовите на Гудачкиот квартет Марија и е спој на класичната музика и сценските движења, кој вклучува повеќе музички нумери кои претставуваат обработки на популарни класични теми и македонски народни песни. Обработките се со модерен музички израз, со брзи и комплексни ритмови, како и со употреба на електронски звуци. 
 </content><link>http://www.plagij.at/index.php?sajt=more&amp;id=5489</link><category>вести</category><author>Ranti</author><pubDate>Wed, 28 Sep 2011 16:48:36 +0000</pubDate></item><item><title>F.P.G. - Стихия [Navigator Records, 2010]</title><description> Неодамна почнав да одам на курс по руски јазик и добив сугестија од професорот да симнам руски филмови како би можел да го слушам нагласокот. Сосема исправна сугестија за почетник, меѓутоа јас тргнав во друга насока – решив да најдам добар руски бенд од калибарот на тие што мене ми  ...</description><content> Неодамна почнав да одам на курс по руски јазик и добив сугестија од професорот да симнам руски филмови како би можел да го слушам нагласокот. Сосема исправна сугестија за почетник, меѓутоа јас тргнав во друга насока – решив да најдам добар руски бенд од калибарот на тие што мене ми се допаѓаат. 
Нормално, почнав Google пребарување, налетав на некои 3-4 бенда што не ги замирисав од прва, но бев цврсто решен дека сакам да најдам добар руски бенд - тогаш налетав на F.P.G. 
F.P.G. (Fair Play Gang) се бенд од Новгород (Русија) составен од 5 члена. Постојат од 1993 година и имаат четири студиски албуми. Кога ‘дознавам’ нов бенд, прво сакам да му го преслушам последниот албум - си има позитивни и негативни страни оваа моја метода, меѓутоа оптимистички сметам дека тоа им е врвот на нивната зрелост како бенд, иако некогаш може да биде и сосема спротивното. Последниот албум на F.P.G. е издаден во 2010 година, со наслов „Стихия“. Преслушувајќи ги и нивните останати албуми, посебно албумот „Гавнорок“ (2004), слободно можам да кажам дека отсекогаш биле квалитетни, но „Стихия“ дефинитивно ја оправда позитивната страна на мојата метода на ‘дознавање’ нови бендови.

На прв поглед се чувствува дека момците израснале на The Exploited, визуелно, додека музички ги надраснале, со позитивната доза на влијание останата во нив. Музички би можел да кажам дека обединуваат повеќе панк правци, има доза punk rock, oi, street… фино спакувано, и зачинето со труба на моменти и моќен вокал кој во секој момент знае добро што прави. 
                                                                                                
    
 



Првата песна од „Стихия“ се вика „Ломай“ и уште на самиот почеток се издвојува техничката страна на свирењето на гитаристот што беше одличен предзнак за да се оди понатаму. По неа дојде „Я“ каде во уво ми се одвои вокалистот на бендот кој, на мое изненадување ја започна песната со рецитирање a la Linkin Park… но потоа се си дојде на место, добро склопено во секој случај. Кога сме кај вокалот на F.P.G., од тоа (малку понудено) што го прегледав на Youtube се гледа дека тој е харизматичниот лидер на бендот - оправдано, човекот е ужасно енергичен и уверлив во тоа што го прави. Како што кажа Бука кога го гледаше спотот кој е во прилог на овој пост: „Му верувам, иако не го разбирам што пее“ :-) . Во оваа песна, на мое позитивно изненадување за прв пат ја слушнав трубата, која свири едноставна делница која е на право место во право време. Би ја извоил песната по која е насловен албумот, „Стихия“ – овде би го дал приматот на тапанарот и повторно на гитаристот на овој бенд, негде на средина на песната двајцата возат едно опасно соло, кое успеа да ме издрма од столицава како што тоа долго не ми се случило - навикнат на сите оние солажи кои во моја околина се нарекуваат „соло муда на карпа“, ова ми ја врати надежта за солажите во најмала рака. Понатаму би ги издвоил „В пути“ - оној дел од секој албум каде треба да се искулира поштено, со прилично жесток и добро испеан рефрен, „FairPlay“ која им е back to the roots нумера, „Дерзость и Молодость“ песна посветена на смелоста и младоста која оди во прилог на целиот тој панк фазон... и како совршен крај доаѓа „Легенда“ која повторно го смирува албумот, и со „триумфална“ труба го приведува кон крај.
                                                                                      
    
 
Се на се, албумот е добро склопена приказна која не се слуша парцијално, се слуша од track 01 до track 14, за потоа повторно да се пушти по тој редослед. Топло го препорачувам овој албум да го преслушате. Би бил одлично освежување за сите љубители на панкот, генерално. Верувајте, и рускиот јазик има интересен шмек во целава приказна. 
За оние најпребирливите во прилог го издвојувам спотот за песната „Ночь“ која е од албумот „Гавнорок“ (2004), и LIVE изведбата на „Я“ од промоцијата на албумот „Стихия“ (2010) од кого имате preview подоле.

Preview на албумот - тука. 


 
Оцена: 10/10 

Артист: F.P.G. (Fair Play Gang)
Албум: Стихия
Датум на објава: 2010
Издавач: Navigator Records

Tracklist:
1. Ломай
2. Я
3. Рок
4. Смотрю
5. Возрождение
6. Стихия
7. В Пути
8. Fair Play
9. Дерзость и Молодость
10. Не Одинок
11. Хана
12. Конфликт
13. Скажи Им
14. Легенда
Автор: Филип Вирановски – БумБар </content><link>http://www.plagij.at/index.php?sajt=more&amp;id=5488</link><category>албум</category><author>BumBar</author><pubDate>Wed, 28 Sep 2011 14:52:39 +0000</pubDate></item><item><title>Skopje goes veg! во Ла Кања</title><description>
По втор пат, Анима Мунди, заедно со Асоцијација на активисти за заштита на правата на животните нè кани на веге предизвик, дегустација и забава за промовирање на вегетаријанство и веганство како алтернатива на исхрана и ненасилен облик на живеење.

Како и минатата година, и овој октомври СВЕТСКИОТ ДЕН НА ВЕГЕТАРИЈАНСТВОТО и СВЕТСКИОТ  ...</description><content>
По втор пат, Анима Мунди, заедно со Асоцијација на активисти за заштита на правата на животните нè кани на веге предизвик, дегустација и забава за промовирање на вегетаријанство и веганство како алтернатива на исхрана и ненасилен облик на живеење.

Како и минатата година, и овој октомври СВЕТСКИОТ ДЕН НА ВЕГЕТАРИЈАНСТВОТО и СВЕТСКИОТ ДЕН НА ФАРМСКИТЕ ЖИВОТНИ - први и втори октомври ќе бидат одбележани во ‘’Ла Кања’’, Стара чаршија на 01.10.2011 (сабота), со почеток од 22.00 часот.

Освен дегустација на вкусна веганска и вегетаријанска храна, на забавата ќе се дистрибуираат инфо материјали за правата на животните и ќе се собира доброволен прилог за ветеринарни лекувања на повредени животни. 

И оваа година се повикуваат сите заинтересирани да придонесат  за побогата трпеза со по некое зготвено вегетаријанско јадење по нивен избор. 
За прашања, коментари, забелешки... можете да ги контактирате луѓето од Анима Мунди на оваа адреса - anima.mundi.sk.mk[at]gmail.com</content><link>http://www.plagij.at/index.php?sajt=more&amp;id=5487</link><category>вести</category><author>Gwendolyne</author><pubDate>Tue, 27 Sep 2011 15:19:18 +0000</pubDate></item><item><title>БОРИС или ВИЈАН во Менада</title><description> Издавачката куќа ИЛИ-ИЛИ, која на својот репертоар има четири наслови од Борис Вијан, во четврток (29.9.) во Менада ќе му оддаде почит на овој автор со целовечерен настан. Еве што точно ќе се случува.

Промоција на колекцијата ВИЈАН
1) Пената на деновите
2) вадИсрце
3) Ќе ви плукам на гробовите
4) Есен во Пекинг


18.00h -  ...</description><content> Издавачката куќа ИЛИ-ИЛИ, која на својот репертоар има четири наслови од Борис Вијан, во четврток (29.9.) во Менада ќе му оддаде почит на овој автор со целовечерен настан. Еве што точно ќе се случува.

Промоција на колекцијата ВИЈАН
1) Пената на деновите
2) вадИсрце
3) Ќе ви плукам на гробовите
4) Есен во Пекинг


18.00h - 20.00h 
ПРЕВЕДУВАЧКА РАБОТИЛНИЦА со Проф. Калиопа Петрушевска на која ќе бидат разгледани преводите на 4те наслови од Борис Вијан во споредба со оригиналните француски текстови. Работилницата е отворена за сите франкофони, но и за сите оние кои се заинтересирани да земат учество во отворена дискусија околу основните принципи на преведувањето на литературни дела. 

20.00
Проекција на ОПАСНИ ВРСКИ (Les liaisons dangereuses) - 1959
Режија : Roger VADIM
Улоги : Jeanne Moreau, Gérard Philipe, Annette Vadim, И ЕПИЗОДНА УЛОГА НА Boris Vian

21.30
Старт на официјалната промоција. Прмотивна цена на изданијата. Пијаноктел*. </content><link>http://www.plagij.at/index.php?sajt=more&amp;id=5486</link><category>вести</category><author>Gwendolyne</author><pubDate>Tue, 27 Sep 2011 15:04:07 +0000</pubDate></item></channel></rss>